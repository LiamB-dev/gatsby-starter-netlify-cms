---
templateKey: animator-post
title: Attest (hoofd)animator
tags:
  - animator
---
Een groot deel van onze animatoren volgde één of meerdere cursussen bij de Vlaamse Dienst Speelpleinwerk (VDS).

De cursus Animator leert je omgaan met kinderen, hoe je spelen moet opmaken voor verschillende leeftijden en hoe je om moet gaan met bepaalde situaties. Wanneer je deze cursus hebt gevolgd, doorloop je 2 weken stage op ons speelplein.

Tijdens die 2 weken word je begeleid door één van onze hoofdanimatoren.

Zij zullen je bijstaan met raad en daad.

Na die 2 weken maak je nog een groot spel.

Dit stel je voor aan een aantal ervaren animatoren.

De combinatie van je stageweken en het groot spel bepalen of je geslaagd bent voor je stage.

Als je interesse hebt, neem dan zeker ook een kijkje onder het titeltje 'Animator worden'.



Wie minimum 2 zomers ervaring heeft op een speelplein en klaar is voor wat meer verantwoordelijkheid, kan de cursus Hoofdanimator volgen.

Op deze cursus leer je leiding te geven aan een animatorenploeg, hoe om te gaan met ouders en leer je kritisch te kijken naar je eigen speelpleinwerking.

Wie deze cursus volgde, doorloopt 1 week stage.



De VDS biedt ook nog een cursus Verdere Vorming aan.

Wie out of the box wil denken rond speelideeën en impulsen, vindt hier wat hij zoekt.

Deze cursus volg je vooral om jezelf te verbeteren, hier is geen stage aan verbonden.



Meer info van deze cursussen is te vinden op de site van de VDS.



Ook wanneer je een cursus volgde bij een andere jeugdvereniging, kan je bij ons stage lopen. Je stuurt dan best een mailtje naar speelpleinwuustwezel@gmail.com.
